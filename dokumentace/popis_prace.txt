Inteligentní album na mediální obsah bude aplikace na tabletu, která bude simulovat klasické papírové album. Na jednotlivých stránkách budou nejen fotografie, ale díky použití tabletu tam může být i další mediální obsah, například zvuk nebo videa, která se kliknutím na ně přehrají. Album se musí velmi snadno a intuitivně ovládat, ideálně by se chování tabletu mělo co nejvíce blížit papírovému albu, u kterého jde otáčet zejména stránky. Důraz na co nejjednodušší ovládání pro seniory bude naprosto klíčový. Album bude určeno i pro seniory s neurodegenerativními onemocněními  a bude sloužit pro reminiscenční terapii (zjednodušeně, obsah alba bude seniora vracet do jeho vzpomínek, které jsou uloženy v dlouhodobé paměti, která je během onemocnění demencí delší dobu uchována.)
Album bude plněno mediálním obsahem pomocí nově navržené aplikace, která by měla připomínat svým vzhledem tvorbu fotoknihy. Aplikace musí být navržena tak, aby ji byl schopen ovládat uživatel seznámený pouze se základy práce s tabletem nebo počítačem.
Výsledkem semestrálního projektu bude rešerše aktuálního stavu problematiky a kompletní návrh aplikací pro správu mediálního obsahu a následné prohlížení na tabletu.
